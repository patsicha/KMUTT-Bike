ดูว่าอานไม่หลวม บิดไปซ้ายขวาและขึ้นลง  บนอานควรราบเรียบขนานกับพื้นดิน
และแกนที่เสียบลงไปในหลักอานต้องไม่สูงเกินกว่าเครื่องหมายที่กำหนดไว้
ควรจะอยู่ในแนวราบ หรืออยู่ในแนวที่เรานั่งสบาย ไม่เอียง หรืออยู่ใน
ตำแหน่งองศาที่ ปลายเบาะเชิด หรือทิ่มลงไปจนนั่งไม่สบายและดูไม่สวยงาม ในขณะ
เดียวกันตรวจหลักอาน อยู่ในสภาพพร้อมใช้และแน่นดีไม่มีปัญหา
  
การปรับความสูงของอานมีส่วนสำคัญสำหรับความปลอดภัยและประสิทธิภาพในการถีบ
การปรับอานนั่งให้ต่ำจนทำให้หัวเข้างอดูเหมือนว่าจะทำให้ถีบสบาย
แต่ถ้าถีบเป็นระยะทางไกลแล้วจะทำให้ปวดเมื่อยหัวเข่าและสะโพกได้ง่าย
ในทางตรงกันข้ามถ้าปรับอานให้สูงเกินไปจนทำให้ขาต้องเหยียดตรงใน
ขณะถีบก็ไม่เป็นผลดีต่อหัวเข่าเช่นกัน

วิธีการตรวจวัดความสูงของอานอย่างง่ายคือ 
นั่งคล่อมบนอานแล้วใช้ซ้นเท้าวางลงตรงกลางของบันใดข้างที่อยู่
ตำแหน่งต่ำสุดและทำให้ขาเหยียดตรงพอดี แต่ในขณะที่ถีบ
จะทำให้หัวเข่างอเล็กน้อยเพราะการถีบบันใดจะใช้ส่วนปลายเท้า     

การปรับระดับ อานนั่งของรถจักรยานรุ่นใหม่ๆ สามารถปรับให้ลาดเทลง 
หรือเงยขึ้นได้ แต่อย่างไรก็ตามการปรับให้อยู่ในแนวระนาบ (ขนานกับฟื้น) 
จะทำให้การขี่รู้สึกสบายที่สุด แต่ถ้ารู้สึกว่าไม่สบายหรือทำให้คล้ายเป็นเหน็บ
หรือเจ็บส่วนที่สัมผัสหรือนั่งบนอานอยู่โดยเฉพาะเมื่อขี่เป็นเวลานานๆ 
ควรปรับมุมของอานให้ลาดเทหรือคว่ำหน้าลงอีกเล็กน้อยก็จะช่วยได้ 
หรือไม่ก็เปลี่ยนใช้อานที่นุ่มขึ้น การปรับอานนั่งให้คว่ำมากอาจส่งผลให้ข้อมือ
เกิดเจ็บขึ้นได้เพราะน้ำหนักของตัวขณะขี่จะถ่ายลงแขนและข้อมือมากขึ้น




